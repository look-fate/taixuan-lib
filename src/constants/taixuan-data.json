{
  "1111": {
    "name": "中",
    "zan": "阳气潜萌于黄宫，信无不在乎中。",
    "yao": {
      "初一": "昆仑旁薄，幽。测曰，“昆仑旁薄”、思诸贞也。",
      "次二": "神战于玄，其陈阴阳。测曰，“神战于玄”、善恶并也。",
      "次三": "龙出于中，首尾信，可以为庸。测曰，“龙出于中”、见其造也。",
      "次四": "庳虚无因，大受性命，否。测曰，“庳虚”无“否”、不能大受也。",
      "次五": "日正于天，利以其辰作主。测曰，“日正于天”、贵当位也。",
      "次六": "月阙其博，不如开明于西。测曰，“月阙其博”、明始退也。",
      "次七": "酋酋，大魁颐，水包贞。测曰，“酋酋”之“包”、任臣则也。",
      "次八": "黄不黄，覆秋常。测曰，“黄不黄”、失中德也。",
      "上九": "巅灵，气形反。测曰，“巅灵”之“反”、时不克也。"
    }
  },
  "1112": {
    "name": "周",
    "zan": "阳气周神而反乎始，物继其汇。",
    "yao": {
      "初一": "还于天心，何德之僭，否。测曰，“还心”之“否”、中不恕也。",
      "次二": "植中枢，周无隅。测曰，“植中枢”、立督虑也。",
      "次三": "出我入我，吉凶之魁。测曰，“出我入我”、不可不惧也。",
      "次四": "带其钩鞶，锤以玉锳。测曰，“带其钩鞶”、自约束也。",
      "次五": "土中其庐，设于金舆，厥戒渝。测曰，“庐”“金”“戒渝”、小人不克也。",
      "次六": "信周其诚，上通于天。测曰，“信周其诚”、上通也。",
      "次七": "丰淫，见其朋，还于蒙，不克从。测曰，“丰淫”“见朋”、不能从也。",
      "次八": "还遇躬外，其祸不大。测曰，“还遇躬外”、祸不中也。",
      "上九": "还于丧，或弃之行。测曰，“还于丧”、其道穷也。"
    }
  },
  "1113": {
    "name": "礥",
    "zan": "阳气微动，动而礥礥，物生之难也。",
    "yao": {
      "初一": "黄纯于潜，不见其畛，藏郁于泉。测曰，“黄纯于潜”、化在啧也。",
      "次二": "黄不纯，屈于根。测曰，“黄不纯”、失中适也。",
      "次三": "赤子扶扶，元贞有终。测曰，“赤子扶扶”、父母瞻也。",
      "次四": "拔我不德，以力不克。测曰，“拔我德”、力不堪也。",
      "次五": "拔车山渊，宜于大人。测曰，“拔车山渊”、大位力也。",
      "次六": "将其车，入于丘虚。测曰，“将车”“入虚”、道不得也。",
      "次七": "出险登丘，或牵之牛。测曰，“出险登丘”、莫之伐也。",
      "次八": "车不拔，髀轴折。测曰，“车不拔”、躬自賊也。",
      "上九": "崇崇高山，下有川波其，人有辑航，可与过其。测曰，“高山”大“川”、不辑航不克也。"
    }
  },
  "1121": {
    "name": "闲",
    "zan": "阳气闲于阴，礥然物咸见闲。",
    "yao": {
      "初一": "蛇伏于泥，无雄有雌，终莫受施。测曰，“蛇伏于泥”、君不君也。",
      "次二": "闲其藏，固珍宝。测曰，“闲其藏”、中心渊也。",
      "次三": "关无键，舍金管。测曰，“关无键”、盗入门也。",
      "次四": "拔我輗軏，小得利小征。测曰，“拔我輗軏”、贵以信也。",
      "次五": "礥而闲而，拔我奸而，非石如石，厉。测曰，“礥”“闲”“如石”、其敌坚也。",
      "次六": "闲黄垁，席金笫。测曰，“闲黄垁”、以德固也。",
      "次七": "跙跙，闲于蘧除，或寝之庐。测曰，“跙跙”之“闲”、恶在舍也。",
      "次八": "赤臭播关，大君不闲，克国乘家。测曰，“赤臭播关”、恐入室也。",
      "上九": "闲门以终，虚。测曰，“闲门”以“虚”、终不可实也。"
    }
  },
  "1122": {
    "name": "少",
    "zan": "阳气澹然施于渊，物溓然能自韱。",
    "yao": {
      "初一": "冥自少，眇于谦。测曰，“冥自少”、不见谦也。",
      "次二": "自少不至，怀其恤。测曰，“自少不至”、谦不成也。",
      "次三": "动韱其，得人主之式。测曰，“韱其”“得人”、谦贞也。",
      "次四": "贫贫，或妄之振。测曰，“贫贫”“妄振”、不能守正也。",
      "次五": "地自冲，下于川。测曰，“地自冲”、人之所圣也。",
      "次六": "少持满，今盛后倾。测曰，“少持满”、何足盛也。",
      "次七": "贫自究，利用见富。测曰，“贫自究”、富之聘也。",
      "次八": "贫不贫，人莫之振。测曰，“贫不贫”、何足敬也。",
      "上九": "密雨溟沐，润于枯渎，三日射谷。测曰，“密雨”“射谷”、谦之静也。"
    }
  },
  "1123": {
    "name": "戾",
    "zan": "阳气孚微，物各乖离而触其类。",
    "yao": {
      "初一": "虚既邪，心有倾。测曰，“虚邪”“心倾”、怀不正也。",
      "次二": "正其腹，引其背，酋贞。测曰，“正其腹”、中心定也。",
      "次三": "戾其腹，正其背。测曰，“戾腹”“正背”、中外争也。",
      "次四": "夫妻反道，维家之保。测曰，“夫妻反道”、各有守也。",
      "次五": "东南射兕，西北其矢。测曰，“东南射兕”、不得其首也。",
      "次六": "准绳规矩，不同其施。测曰，“准绳规矩”、乖其道也。",
      "次七": "女不女，其心予，覆夫諿。测曰，“女不女”、大可丑也。",
      "次八": "杀生相矢，中和其道。测曰，“杀生相矢”、中为界也。",
      "上九": "仓灵之雌，不同宿而离失，则岁之功乖。测曰，“仓灵之雌”、失作败也。"
    }
  },
  "1131": {
    "name": "上",
    "zan": "阳气育物于下，咸射地而登乎上。",
    "yao": {
      "初一": "上其纯心，挫厥鏩鏩。测曰，“上其纯心”、和以悦也。",
      "次二": "上无根，思登于天，谷在于渊。测曰，“上无根”、不能自治也。",
      "次三": "出于幽谷，登于茂木，思其珍谷。测曰，“出谷”“登木”、知向方也。",
      "次四": "即上不贞，无根繁荣，孚虚名。测曰，“即上不贞”、妄升也。",
      "次五": "鸣鹤升自深泽，阶天不怍。测曰，“鸣鹤”“不怍”、有诸中也。",
      "次六": "升于堂，颠衣到裳，廷人不庆。测曰，“升堂”“颠到”、失大众也。",
      "次七": "升于颠台，或柱之材。测曰，“升台”“柱”、辅弗坚也。",
      "次八": "升于高危，或斧之梯。测曰，“升危”“斧梯”、失士民也。",
      "上九": "栖于菑，初亡后得基。测曰，“栖菑”“得基”、后得人也。"
    }
  },
  "1132": {
    "name": "干",
    "zan": "阳气扶物而钻乎坚，鉿然有穿。",
    "yao": {
      "初一": "丸钻钻于内隙，厉。测曰，“丸钻于内”、转丸非也。",
      "次二": "以微干正，维用轨命。测曰，“以微干正”、大谏微也。",
      "次三": "𦴑键挈挈，匪贞。测曰，“𦴑键挈挈”、干禄回也。",
      "次四": "干言入骨，时贞。测曰，“干骨”之“时”、直其道也。",
      "次五": "蚩蚩干于丘飴，或锡之坏。测曰，“蚩蚩”之“干”、锡不好也。",
      "次六": "干干于天，贞驯。测曰，“干干”之“贞”、顺可保也。",
      "次七": "何戟解解，遘。测曰，“何戟解解”、不容道也。",
      "次八": "赤舌烧城，吐水于缾。测曰，“赤舌”“吐水”、君子以解祟也。",
      "上九": "干于浮云，从坠于天。测曰，“干于浮云”、乃从天坠也。"
    }
  },
  "1133": {
    "name": "𤕠",
    "zan": "阳气强内而弱外，物咸扶𤕠而进乎大。",
    "yao": {
      "初一": "自我匍匐，好是宜德。测曰，“匍匐”“宜德”、若无行也。",
      "次二": "荧𤕠狧狧，不利有攸往。测曰，“荧𤕠狧狧”、多欲往也。",
      "次三": "卉炎于𤕠，宜于丘陵。测曰，“卉炎”“丘陵”、短临长也。",
      "次四": "𤕠于酒食，肥无誉。测曰，“𤕠于酒食”、仕无方也。",
      "次五": "𤕠有足，托坚谷。测曰，“𤕠有足”、位正当也。",
      "次六": "独𤕠逝逝，利小不利大。测曰，“独𤕠逝逝”、不可大也。",
      "次七": "白日临辰，可以卒其所闻。测曰，“白日临辰”、老得势也。",
      "次八": "蚤虱之𤕠，厉。测曰，“蚤虱之𤕠”、不足赖也。",
      "上九": "全𤕠，絭其首尾，临于渊。测曰，“全𤕠”之“絭”、恐遇困也。"
    }
  },
  "1211": {
    "name": "羡",
    "zan": "阳气赞幽推包，羡爽未得正行。",
    "yao": {
      "初一": "羡于初，其次迂涂。测曰，“羡于初”、后难正也。",
      "次二": "羡于微，克复，可以为仪。测曰，“羡微”“克复”、不远定也。",
      "次三": "羡迂涂，不能直如。测曰，“羡迂涂”、不能直行也。",
      "次四": "羡权正，吉人不幸。测曰，“羡权正”、善反常也。",
      "次五": "孔道夷如，蹊路微如，大舆之忧。测曰，“孔道”之“夷”、奚不遵也。",
      "次六": "大虚既邪，或直之，或翼之，得矢夫。测曰，“虚邪”“矢夫”、得贤臣也。",
      "次七": "曲其故，迂其涂，厉之驯。测曰，“曲其故”、为作意也。",
      "次八": "羡其足，济于沟渎，面贞。测曰，“羡其足”、避凶事也。",
      "上九": "车轴折，其衡抈，四马就括，高人吐血。测曰，“轴折”“吐血”、终不可悔也。"
    }
  },
  "1212": {
    "name": "差",
    "zan": "阳气蠢辟于东，帝由群雍，物差其容。",
    "yao": {
      "初一": "微失自攻，端。测曰，“微失自攻”、人未知也。",
      "次二": "𥧲其所好，将以致其所恶。测曰，“𥧲其所好”、渐以差也。",
      "次三": "其亡其亡，将至于晖光。测曰，“其亡其亡”、震自卫也。",
      "次四": "过小善，不克。测曰，“过小善”、不能至大也。",
      "次五": "过门折入，得此中行。测曰，“过门折入”、近复还也。",
      "次六": "大跌，过其门，不入其室。测曰，“大跌”“不入”、诚可患也。",
      "次七": "累卵业业，惧贞安。测曰，“累卵业业”、自危作安也。",
      "次八": "足累累，其步蹉躟，辅铭灭麋。测曰，“足累累”、履祸不还也。",
      "上九": "过其枯城，或蘖青青。测曰，“过其枯城”、改过更生也。"
    }
  },
  "1213": {
    "name": "童",
    "zan": "阳气始窥，物僮然咸未有知。",
    "yao": {
      "初一": "颛童不寤，会我蒙昏。测曰，“童不寤”、恐终晦也。",
      "次二": "错于灵蓍，焯于龟资，出泥入脂。测曰，“错蓍”“焯龟”、比光道也。",
      "次三": "东辰以明，不能以行。测曰，“东辰以明”、奚不逝也？",
      "次四": "或后前夫，先锡之光。测曰，“或后前夫”、先光大也。",
      "次五": "蒙柴求兕，其德不美。测曰，“蒙柴求兕”、得不庆也。",
      "次六": "大开帷幕，以引方客。测曰，“大开帷幕”、览众明也。",
      "次七": "修侏侏，比于朱儒。测曰，“侏侏”之“修”、无可为也。",
      "次八": "或击之，或剌之，修其玄鉴，渝。测曰，“击之”“剌之”、过以衰也。",
      "上九": "童麋触犀，灰其首。测曰，“童麋触犀”、还自累也。"
    }
  },
  "1221": {
    "name": "增",
    "zan": "阳气蕃息，物则益增，日宣而殖。",
    "yao": {
      "初一": "闻贞增默，外人不得。测曰，“闻贞增默”、识内也。",
      "次二": "不增其方，而增其光，冥。测曰，“不增其方”、徒饰外也。",
      "次三": "木以止，渐增。测曰，“木止”“渐增”、不可益也。",
      "次四": "要不克，或增之戴。测曰，“要不克”、可败也。",
      "次五": "泽庳其容，众润攸同。测曰，“泽庳其容”、谦虚大也。",
      "次六": "朱车烛分，一日增我三千，君子庆，小人伤。测曰，“朱车”之“增”、小人不当也。",
      "次七": "增其高，刃其削，丘贞。测曰，“增高”“刃峭”、与损皆行也。",
      "次八": "兼貝以役，往益来𨲞。测曰，“兼貝以役”、前庆后亡也。",
      "上九": "崔嵬不崩，赖彼峡崥。测曰，“崔嵬不崩”、群士橿橿也。"
    }
  },
  "1222": {
    "name": "锐",
    "zan": "阳气岑以锐，物之生也咸专一而不二。",
    "yao": {
      "初一": "蟹之郭索，后蚓黄泉。测曰，“蟹之郭索”、心不一也。",
      "次二": "锐一，无不达。测曰，“锐一”之“达”、执道必也。",
      "次三": "狂锐，荡。测曰，“狂锐”之“荡”、不能处一也。",
      "次四": "锐于时，无不利。测曰，“锐于时”、得其适也。",
      "次五": "锐其东，忘其西，见其背，不见其心。测曰，“锐东”“忘西”、不能回避也。",
      "次六": "锐于丑，含于五轨万钟，贞。测曰，“锐于丑”、福禄不量也。",
      "次七": "锐于利，忝恶至。测曰，“锐于利”、辱在一方也。",
      "次八": "锐其锐，救其败。测曰，“锐其锐”、恐转作殃也。",
      "上九": "陵峥岸峭，陁。测曰，“陵峥岸峭”、锐极必崩也。"
    }
  },
  "1223": {
    "name": "达",
    "zan": "阳气枝枝条出，物莫不达。",
    "yao": {
      "初一": "中冥独达，迵迵不屈。测曰，“中冥独达”、内晓无方也。",
      "次二": "迷腹达目。测曰，“迷腹达目”、以道不明也。",
      "次三": "苍木维流，厥美可以达于瓜苞。测曰，“苍木维流”、内恕以量也。",
      "次四": "小利小达，大迷扁扁，不故。测曰，“小达”“大迷”、独晓隅方也。",
      "次五": "达于中衢，大小无迷。测曰，“达于中衢”、道四通也。",
      "次六": "大达无畛，不要止洫作，否。测曰，“大达无畛”、不可偏从也。",
      "次七": "达于砭割，前亡后赖。测曰，“达于砭割”、终以不废也。",
      "次八": "迷目达腹。测曰，“迷目达腹”、外惑其内也。",
      "上九": "达于咎，贞，终誉。测曰，“达咎”“终誉”、善以道退也。"
    }
  },
  "1231": {
    "name": "交",
    "zan": "阳交于阴，阴交于阳，物登明堂，矞矞皇皇。",
    "yao": {
      "初一": "冥交于神，齐不以其贞。测曰，“冥交”“不以”、怀非含惭也。",
      "次二": "冥交有孚，明如。测曰，“冥交”之“孚”、信接神明也。",
      "次三": "交于木石。测曰，“交于木石”、不能向人也。",
      "次四": "往来熏熏，得亡之门。测曰，“往来熏熏”、与神交行也。",
      "次五": "交于莺猩，不获其荣。测曰，“交于莺猩”、鸟兽同方也。",
      "次六": "大圈閎閎，小圈交之，我有灵殽，与尔殽之。测曰，“大”“小”之“交”、待贤焕光也。",
      "次七": "交于鸟鼠，费其资黍。测曰，“交于鸟鼠”、徒费也。",
      "次八": "戈矛往来，以其贞，不悔。测曰，“戈矛往来”、征不可废也。",
      "上九": "交于战伐，不贞，覆于城，猛则啖。测曰，“交于战伐”、奚可遂也？"
    }
  },
  "1232": {
    "name": "䎡",
    "zan": "阳气能刚能柔，能作能休，见难而缩。",
    "yao": {
      "初一": "赤卉方锐，利进以退。测曰，“赤卉方锐”、退以动也。",
      "次二": "䎡其心，作疾。测曰，“䎡其心”、中无勇也。",
      "次三": "䎡其䣛，守其节，虽勿肆，终无拂。测曰，“䎡其䣛”、体不可肆也。",
      "次四": "䎡其哇，三岁不噣。测曰，“䎡哇”“不噣”、时数失也。",
      "次五": "黄菌不诞，俟于庆云。测曰，“黄菌不诞”、俟逑耦也。",
      "次六": "缩失时，或承之菑。测曰，“缩失时”、坐逋后也。",
      "次七": "詘其节，执其术，共所歾。测曰，“詘节”“共歾”、内有主也。",
      "次八": "窾枯木丁冲，振其枝，小人有䎡，三郄钩罗。测曰，“窾木”之“振”、小人见侮也。",
      "上九": "悔缩，往去来复。测曰，“悔缩”之“复”、得在后也。"
    }
  },
  "1233": {
    "name": "傒",
    "zan": "阳气有傒，可以进而进，物咸得其愿。",
    "yao": {
      "初一": "冥賊，傒天凶。测曰，“冥賊”之“傒”、时无吉也。",
      "次二": "冥德，傒天昌。测曰，“冥德”之“傒”、昌将日也。",
      "次三": "傒后时。测曰，“傒”而“后”之、解也。",
      "次四": "詘其角，直其足，维以傒谷。测曰，“屈角”“直足”、不伎剌也。",
      "次五": "大爵集于宫庸，小人庳，傒空。测曰，“宫庸”之“爵”、不可空得也。",
      "次六": "傒福贞贞，食于金。测曰，“傒福贞贞”、正可服也。",
      "次七": "傒祸介介，凶人之邮。测曰，“傒祸介介”、与祸期也。",
      "次八": "不祸祸，傒天活我。测曰，“祸”“不祸”、非厥訧也。",
      "上九": "傒尪尪，天扑之顙。测曰，“傒尪”之“扑”、终不可治也。"
    }
  },
  "1311": {
    "name": "从",
    "zan": "阳跃于渊、于泽，于田、于岳，物企其足。",
    "yao": {
      "初一": "日幽嫔之，月冥随之，基。测曰，“日嫔”“月随”、臣应基也。",
      "次二": "方出旭旭，朋从尔丑。测曰，“方出”“朋从”、不知所之也。",
      "次三": "人不攻之，自牵从之。测曰，“人不攻之”、自然证也。",
      "次四": "鸣从不臧，有女承其血，匡亡。测曰，“鸣从”之“亡”、奚足朋也。",
      "次五": "从水之科，满。测曰，“从水”“满科”、不自越也。",
      "次六": "从其目，失其腹。测曰，“从目”“失腹”、欲丕从也。",
      "次七": "拂其恶，从其淑，雄黄食肉。测曰，“拂恶”“从淑”、救凶也。",
      "次八": "从不淑，祸飞不逐。测曰，“从不淑”、祸不可讼也。",
      "上九": "从徽徽，后乃登于阶，终。测曰，“从徽徽”、后得功也。"
    }
  },
  "1312": {
    "name": "进",
    "zan": "阳引而进，物出溱溱，开明而前。",
    "yao": {
      "初一": "冥进否，作退母。测曰，“冥进否”、邪作退也。",
      "次二": "进以中刑，大人独见。测曰，“进以中刑”、刑不可外也。",
      "次三": "狂章章，不得中行。测曰，“狂章章”、进不中也。",
      "次四": "日飞悬阴，万物融融。测曰，“飞悬阴”、君道隆也。",
      "次五": "进以欋疏，或杖之扶。测曰，“进以欋疏”、制于尊也。",
      "次六": "进以高明，受祉无疆。测曰，“进以高明”、其道迂也。",
      "次七": "进非其以，听咎窒耳。测曰，“进非其以”、毁滋章也。",
      "次八": "进于渊，君子用疏。测曰，“进渊”且“疏”、以道行也。",
      "上九": "逆凭山川，三岁不还。测曰，“逆凭山川”、终不可长也。"
    }
  },
  "1313": {
    "name": "释",
    "zan": "阳气和震圜煦，释物咸税其枯，而解其甲。",
    "yao": {
      "初一": "动而无名，酋。测曰，“动而无名”、不可得名也。",
      "次二": "动于响景。测曰，“动于响景”、不足观听也。",
      "次三": "风动雷兴，从其高崇。测曰，“风动雷兴”、动有为也。",
      "次四": "动之丘陵，失泽朋。测曰，“动之丘陵”、失下危也。",
      "次五": "和释之脂，四国之夷。测曰，“和释之脂”、民说无疆也。",
      "次六": "震于廷，丧其和贞。测曰，“震于廷”、和正俱亡也。",
      "次七": "震震不侮，濯漱其诟。测曰，“震震不侮”、解耻无方也。",
      "次八": "震于利，巅仆死。测曰，“震于利”、与死偕行也。",
      "上九": "今狱后谷，终说桎梏。测曰，“今狱后谷”、于彼释殃也。"
    }
  },
  "1321": {
    "name": "格",
    "zan": "阳气内壮，能格乎群阴，攘而郄之。",
    "yao": {
      "初一": "格内善，失贞类。测曰，“格内善”、不省也。",
      "次二": "格内恶，幽贞类。测曰，“格内恶”、幽贞妙也。",
      "次三": "裳格鞶钩，渝。测曰，“裳格鞶钩”、无以制也。",
      "次四": "毕格，禽鸟之贞。测曰，“毕格”“禽”、正法位也。",
      "次五": "胶漆释，弓不射，角木离。测曰，“胶漆释”、信不结也。",
      "次六": "息金消石，往小来弈。测曰，“息金消石”、美日大也。",
      "次七": "格其珍类，龟緺厉。测曰，“格其珍类”、无以自匡也。",
      "次八": "格彼鞶坚，君子得时，小人𨲞，忧否。测曰，“格彼鞶坚”、谊不得行也。",
      "上九": "郭其目，䚩其角，不庳其体，扑。测曰，“郭目解角”、还自伤也。"
    }
  },
  "1322": {
    "name": "夷",
    "zan": "阳气伤𨲞，阴无救瘣，物则平易。",
    "yao": {
      "初一": "载幽贰，执夷内。测曰，“载幽”“执夷”、易其内也。",
      "次二": "阴夷，冒于天罔。测曰，“阴夷”“冒罔”、疏不失也。",
      "次三": "柔，婴儿于号，三日不嗄。测曰，“婴儿于号”、中心和也。",
      "次四": "夷其牙，或飫之徒。测曰，“夷其牙”、食不足嘉也。",
      "次五": "中夷，无不利。测曰，“中夷”之“利”、其道多也。",
      "次六": "夷于庐，其宅丘虚。测曰，“夷于庐”、厥德亡也。",
      "次七": "干柔干弱，离木艾金，夷。测曰，“干柔”“艾金”、弱胜强也。",
      "次八": "夷其角，厉。测曰，“夷其角”、以威伤也。",
      "上九": "夷于耇利，敬病年贞。测曰，“夷耇”之“贞”、悬车乡也。"
    }
  },
  "1323": {
    "name": "乐",
    "zan": "阳始出奥舒，叠得以和淖，物咸喜乐。",
    "yao": {
      "初一": "独乐款款，及不远。测曰，“独乐款款”、淫其内也。",
      "次二": "乐不知，辰于天。测曰，“乐不可知”、以时岁也。",
      "次三": "不宴不雅，𠹑呱哑咋，号咷倚户。测曰，“不宴不雅”、礼乐废也。",
      "次四": "拂其系，绝其纗，佚厥心。测曰，“拂其系”“绝纗”、心诚快也。",
      "次五": "钟鼓喈喈，管弦嚌嚌，或承之衰。测曰，“钟鼓喈喈”、乐后悲也。",
      "次六": "大乐无间，民、神、禽鸟之般。测曰，“大乐无间”、无不怀也。",
      "次七": "人嘻鬼嘻，天要之期。测曰，“人嘻鬼嘻”、称乐毕也。",
      "次八": "嘻嘻自惧，亡彼愆虞。测曰，“嘻嘻自惧”、终自保也。",
      "上九": "极乐之几，不移日而悲，则哭泣之𨲠资。测曰，“极乐之几”、信可悔也。"
    }
  },
  "1331": {
    "name": "争",
    "zan": "阳气汜施，不偏不颇，物与争讼，各遵其仪。",
    "yao": {
      "初一": "争不争，隐冥。测曰，“争不争”、道之素也。",
      "次二": "赫河，臞。测曰，“赫河”之“臞”、何可怙也。",
      "次三": "争射齦齦。测曰，“争射誾誾”、君子让邻也。",
      "次四": "争小利，不酋贞。测曰，“小利”不绝、正道乃昏也。",
      "次五": "争于逵，利以无方。测曰，“争于逵”、争处中也。",
      "次六": "臂膊脛如，股脚䐜如，维身之疾。测曰，“臂脛”“如股”、臣大隆也。",
      "次七": "争干及矛䩜，用亨于王前行。测曰，“干”“矛”之“争”、卫君躬也。",
      "次八": "狼盈口，矢在其后。测曰，“狼盈口”、不顾害也。",
      "上九": "两虎相牙，知掣者全。测曰，“两虎相牙”、知所制也。"
    }
  },
  "1332": {
    "name": "务",
    "zan": "阳气勉务，物咸若其心而揔其事。",
    "yao": {
      "初一": "始务无方，小人亦用，罔。测曰，“始务无方”、非小人所理也。",
      "次二": "新鲜自求珍，洁精其芳，君子攸行。测曰，“新鲜自求”、光于己也。",
      "次三": "不拘不掣，其心腐且败。测曰，“不拘不掣”、其体不全也。",
      "次四": "见矢自升，利羽之朋，盖戴车载。测曰，“矢”及“盖”、厥道然也。",
      "次五": "蜘蛛之务，不如蚕之緰。测曰，“蜘蛛之务”、无益人也。",
      "次六": "华实芳若，用则臧若。测曰，“华芳”“用臧”、利当年也。",
      "次七": "丧其芳，无攸往。测曰，“丧其芳”、德以衰也。",
      "次八": "黄中，免于祸，贞。测曰，“黄中”“免祸”、和以正也。",
      "上九": "务成自败，雨成自队。测曰，“务成自败”、非厥命也。"
    }
  },
  "1333": {
    "name": "事",
    "zan": "阳气大冒昭职，物则信信，各致其力。",
    "yao": {
      "初一": "事无事，至无不事。测曰，“事无事”、以道行也。",
      "次二": "事在枢，不咨不諏，丧其哲符。测曰，“不咨不諏”、其知亡也。",
      "次三": "时往时来，间不容氂。测曰，“时往时来”、不失趣也。",
      "次四": "男女事，不代之字。测曰，“男女事”、非厥务也。",
      "次五": "事其事，王假之食。测曰，“事其事”、职所任也。",
      "次六": "任大自事，方来不救。测曰，“任大自事”、奚可堪也。",
      "次七": "丈人扶孤，竖子提壶。测曰，“丈人扶孤”、小子知方也。",
      "次八": "男女事，十年不诲。测曰，“男女事”、终家不亨也。",
      "上九": "到耳顺止，事贞。测曰，“到耳顺止”、逆闻顺行也。"
    }
  },
  "2111": {
    "name": "更",
    "zan": "阳气既飞，变势易形，物改其灵。",
    "yao": {
      "初一": "冥化否贞，若性。测曰，“冥化否贞”、少更方也。",
      "次二": "时七时九，軫转其道。测曰，“时七时九”、不失当也。",
      "次三": "化白于泥，淄。测曰，“化白于泥”、变不明也。",
      "次四": "更之小得，用无不利。测曰，“更之小得”、民所望也。",
      "次五": "童牛角马，不今不古。测曰，“童牛角马”、变天常也。",
      "次六": "入水载车，出水载杭，宜于王之更。测曰，“车杭”“出入”、其道更也。",
      "次七": "更不更，以作病。测曰，“更不更”、能自臧也。",
      "次八": "驷马跙跙，而更其御。测曰，“驷马跙跙”、更御乃良也。",
      "上九": "不终其德，二岁见代。测曰，“不终”之“代”、不可长也。"
    }
  },
  "2112": {
    "name": "断",
    "zan": "阳气强内而刚外，动而能有断决。",
    "yao": {
      "初一": "断心灭斧，冥其绳矩。测曰，“断心灭斧”、内自治也。",
      "次二": "冥断否，在塞耳。测曰，“冥断否”、中心疑也。",
      "次三": "决其聋𪖣，利以治秽。测曰，“决其聋𪖣”、利有谋也。",
      "次四": "断我否，食非，其有耻。测曰，“断我否”、食可耻也。",
      "次五": "大腹决，其股脱，君子有断，小人以活。测曰，“太腹决”“脱”、断得理也。",
      "次六": "决不决，尔仇不阔，乃后有钺。测曰，“决不决”、辜及身也。",
      "次七": "庚断甲，我心孔硕，乃后有铄。测曰，“庚断甲”、义断仁也。",
      "次八": "勇佅之傠，盗蒙决夬。测曰，“盗蒙”之“决”、妄断也。",
      "上九": "斧刃蛾蛾，利匠人之贞。测曰，“蛾蛾”之“斧”、利征乱也。"
    }
  },
  "2113": {
    "name": "毅",
    "zan": "阳气方良，毅然敢行，物信其志。",
    "yao": {
      "初一": "怀威满虚。测曰，“怀威满虚”、道德亡也。",
      "次二": "毅于心腹，贞。测曰，“毅于心腹”、内坚刚也。",
      "次三": "戴威满头，君子不足，小人有余。测曰，“戴威满头”、小人所长也。",
      "次四": "君子说器，其人柔且毅。测曰，“君子说器”、言有方也。",
      "次五": "不田而谷，毅于拣禄。测曰，“不田而谷”、食不当也。",
      "次六": "毅于栋柱，利安大主。测曰，“毅于栋柱”、国任强也。",
      "次七": "觥羊之毅，鸣不类。测曰，“觥羊之毅”、言不法也。",
      "次八": "毅于祸贞，君子攸名。测曰，“毅于祸贞”、不可幽蔀也。",
      "上九": "豨毅其牙，发以张弧。测曰，“豨毅其牙”、吏所猎也。"
    }
  },
  "2121": {
    "name": "装",
    "zan": "阳气虽大用事，微阴据下，装而欲去。",
    "yao": {
      "初一": "幽装，莫见之行。测曰，“幽装”“莫见”、心已外也。",
      "次二": "𪃿鹅惨于冰，翼彼南风，内怀其乘。测曰，“𪃿鹅”之“惨”、怀忧无快也。",
      "次三": "往其志，或承之喜。测曰，“往其志”、遇所快也。",
      "次四": "鶤鸡朝飞，踤于北，嘤嘤相和，不辍食。测曰，“鶤鸡朝飞”、何足赖也。",
      "次五": "鸿装于淄，饮食颐颐。测曰，“鸿装于淄”、大将得志也。",
      "次六": "经衢，周九路，不限其行贾。测曰，“经六衢”、商旅事也。",
      "次七": "装无㒧，利征，咎。测曰，“装无㒧”、祸且至也。",
      "次八": "季仲播轨，泣于之道，用送厥往。测曰，“季仲播轨”、送其死也。",
      "上九": "装于昏。测曰，“装于昏”、尚可避也。"
    }
  },
  "2122": {
    "name": "众",
    "zan": "阳气信高怀齐，万物宣明嫭大众多。",
    "yao": {
      "初一": "冥兵始，火入耳，农辍马谷，尸将班于田。测曰，“冥兵”之“始”、始则不臧也。",
      "次二": "兵无刃，师无陈，麟或宾之，温。测曰，“兵无刃”、德服无方也。",
      "次三": "军或累车，丈人摧孥，内蹈之瑕。测曰，“军或累车”、庙战内伤也。",
      "次四": "虎虓振廞，豹胜其秘否。测曰，“虎虓振廞”、如鹰之扬也。",
      "次五": "躆战喈喈，若熊若螭。测曰，“躆战喈喈”、恃力作王也。",
      "次六": "大兵雷霆，震其耳，维用詘腹。测曰，“大兵雷霆”、威震无疆也。",
      "次七": "旌旗絓罗，干戈蛾蛾，师孕言之，哭且䁲。测曰，“旌旗絓罗”、大恨民也。",
      "次八": "兵衰衰，见其病，不见舆尸。测曰，“兵衰衰”、不血刃也。",
      "上九": "斧刃缺，其柯折，可以止，不可以伐，往血。测曰，“刃缺”“柯折”、将不足往也。"
    }
  },
  "2123": {
    "name": "富",
    "zan": "阳气汜施，不偏不颇，物与争讼，各遵其仪。",
    "yao": {
      "初一": "争不争，隐冥。测曰，“争不争”、道之素也。",
      "次二": "赫河，臞。测曰，“赫河”之“臞”、何可怙也。",
      "次三": "争射齦齦。测曰，“争射誾誾”、君子让邻也。",
      "次四": "争小利，不酋贞。测曰，“小利”不绝、正道乃昏也。",
      "次五": "争于逵，利以无方。测曰，“争于逵”、争处中也。",
      "次六": "臂膊脛如，股脚䐜如，维身之疾。测曰，“臂脛”“如股”、臣大隆也。",
      "次七": "争干及矛䩜，用亨于王前行。测曰，“干”“矛”之“争”、卫君躬也。",
      "次八": "狼盈口，矢在其后。测曰，“狼盈口”、不顾害也。",
      "上九": "两虎相牙，知掣者全。测曰，“两虎相牙”、知所制也。"
    }
  },
  "2131": {
    "name": "亲",
    "zan": "阳方仁爱，全真敦笃，物咸亲睦。",
    "yao": {
      "初一": "亲非其肤，其志龃龉。测曰，“亲非其肤”、中心闲也。",
      "次二": "孚其肉，其志资戚。测曰，“孚其肉”、人莫闻也。",
      "次三": "螟蛉不属，蜾臝取之，不迓侮。测曰，“螟蛉不属”、失其体也。",
      "次四": "宾亲于礼，饮食几几。测曰，“宾亲于礼”、宾主偕也。",
      "次五": "厚不厚，比人将走。测曰，“厚不厚”、失类无方也。",
      "次六": "厚厚，君子秉斗。测曰，“厚厚”“君子”、得人无强也。",
      "次七": "高亢其位，庳于同事。测曰，“位高”“事卑”、德不能也。",
      "次八": "肺附干餱，其干已良，君子攸行。测曰，“肺附”之“行”、不我材也。",
      "上九": "童亲不贞。测曰，“童亲不贞”、还自荄也。"
    }
  },
  "2132": {
    "name": "敛",
    "zan": "阳气大满于外，微阴小敛于内。",
    "yao": {
      "初一": "小敛不贷，利用安人正国。测曰，“小敛不贷”、其道当也。",
      "次二": "墨敛韱韱，𥧲我匪贞。测曰，“墨敛韱韱”、非所以光也。",
      "次三": "见小勿用，以我扶疏。测曰，“见小勿用”、俟我大也。",
      "次四": "敛利小刑，小进大退。测曰，“敛利小刑”、其正退也。",
      "次五": "畜槃而衍，茧纯于田。测曰，“畜槃”“茧纯”、不夺时也。",
      "次六": "闵而绵而，作大元而，小人不戒。测曰，“闵绵”之“戒”、不识微也。",
      "次七": "夫牵于车，妻为剥荼，利于王姑，不利公家，病。测曰，“牵牛”“剥荼”、敛之资也。",
      "次八": "大敛大颠。测曰，“大敛”之“颠”、所敛非也。",
      "上九": "敛于时，利圉极菑。测曰，“敛于时”、奚可几也。"
    }
  },
  "2133": {
    "name": "强",
    "zan": "阳气统刚，乾乾，万物莫不强梁。",
    "yao": {
      "初一": "强中否贞，无攸用。测曰，“强中否贞”、不可与谋也。",
      "次二": "凤鸟于飞，修其羽；君子于辰，终莫之圉。测曰，“凤鸟于飞”、君子得时也。",
      "次三": "柱不中，梁不隆，大厦微。测曰，“柱不中”、不能正基也。",
      "次四": "爰聪爰明，左右橿橿。测曰，“爰聪爰明”、庶士方来也。",
      "次五": "君子强梁以德，小人强梁以力。测曰，“小人强梁”、得位益尤也。",
      "次六": "克我强梁，于天无疆。测曰，“克我强梁”、大美无基也。",
      "次七": "金刚肉柔，血流于田。测曰，“金刚肉柔”、法太伤也。",
      "次八": "强其衰，勉其弱。测曰，“强其衰”、勉自强也。",
      "上九": "太山拔，梁柱折，其人颠且蹶。测曰，“山拔”“梁折”、终以猛也。"
    }
  },
  "2211": {
    "name": "睟",
    "zan": "阳气𥘩睟清明，物咸重光，保厥昭阳。",
    "yao": {
      "初一": "睟于内，清无秽。测曰，“睟于内”、清无秽也。",
      "次二": "冥駮冒睟，𥅡于中。测曰，“冥駮冒睟”、中自瘱也。",
      "次三": "目上于天，耳下于渊，恭。测曰，“目上”“耳下”、聪察极也。",
      "次四": "小人慕睟，失禄贞。测曰，“小人慕睟”、道不得也。",
      "次五": "睟于幽黄，元贞无方。测曰，“睟于幽黄”、正地则也。",
      "次六": "大睟承愆，易。测曰，“大睟承愆”、小人不克也。",
      "次七": "睟辰愆，君子补愆。测曰，“睟辰愆”、善补过也。",
      "次八": "睟恶无善。测曰，“睟恶无善”、终不可佐也。",
      "上九": "睟终永初，贞。测曰，“睟终”之“贞”、诚可嘉也。"
    }
  },
  "2212": {
    "name": "盛",
    "zan": "阳气隆盛充塞，物窴然尽满厥意。",
    "yao": {
      "初一": "盛不墨，失冥德。测曰，“盛不墨”、中不自克也。",
      "次二": "作不恃，克大有。测曰，“作不恃”、称玄德也。",
      "次三": "怀利满匈，不利于公。测曰，“怀利满匈”、营私门也。",
      "次四": "小盛臣臣，大人之门。测曰，“小盛臣臣”、事仁贤也。",
      "次五": "何福满肩，提祸掸掸。测曰，“何福”“提祸”、小人之道也。",
      "次六": "天锡之光，大开之疆，于谦有庆。测曰，“天锡之光”、谦大有也。",
      "次七": "乘火寒泉至。测曰，“乘火泉至”、祸不远也。",
      "次八": "挹于满荧，几后之倾。测曰，“挹于满”、几危也。",
      "上九": "极盛不救，祸降自天。测曰，“极盛不救”、天道反也。"
    }
  },
  "2213": {
    "name": "居",
    "zan": "阳方躆肤赫赫，为物城郭，物咸得度。",
    "yao": {
      "初一": "匪誉匪咎，克守厥家。测曰，“匪誉匪咎”、其道常也。",
      "次二": "家无壶，妇承之姑，或洗之涂。测曰，“家无壶”、无以相承也。",
      "次三": "长幼序序，子克父。测曰，“子克父”、乃能有兴也。",
      "次四": "见豕在堂，狗系之迒。测曰，“见豕在堂”、其体不庆也。",
      "次五": "舳艫调安，利富贞。测曰，“舳艫”安和、顺其疆也。",
      "次六": "外其井灶，三岁见背。测曰，“外其井灶”、三岁不享也。",
      "次七": "老夫擐车，少女提壶，利考家。测曰，“老父擐车”、其体乃庄也。",
      "次八": "反其几，双其牝，几家不旨。测曰，“反几”“双牝”、家用不臧也。",
      "上九": "株生蘖，其种不绝。测曰，“株生蘖”、其类乃长也。"
    }
  },
  "2221": {
    "name": "法",
    "zan": "阳高县厥法，物仰其墨，莫不被则。",
    "yao": {
      "初一": "造法不法。测曰，“造法不法”、不足用也。",
      "次二": "摹法以中，克。测曰，“摹法以中”、众之所共也。",
      "次三": "准绳不甫，亡其规矩。测曰，“准绳不甫”、其用爽也。",
      "次四": "准绳规矩，莫违我施。测曰，“准绳规矩”、由身行也。",
      "次五": "繘陆陆，缾窴腹，井潢洋，终不得食。测曰，“缾窴腹”、非学方也。",
      "次六": "于纪于纲，示以贞光。测曰，“于纪于纲”、大统明也。",
      "次七": "密网离于渊，不利于鳞。测曰，“密网离渊”、苛法张也。",
      "次八": "正彼有辜，格我无邪。测曰，“正彼有辜”、敺而至也。",
      "上九": "井无干，水直衍，匪溪匪谷，终于愆。测曰，“井无干”、法妄恣也。"
    }
  },
  "2222": {
    "name": "应",
    "zan": "阳气极于上，阴信萌乎下，上下相应。",
    "yao": {
      "初一": "六干罗如，五枝离如。测曰，“干罗如”、附离君也。",
      "次二": "上历施之，下律和之，非则否。测曰，“上施”“下和”、匪其肯也。",
      "次三": "一从一横，天网䍚䍚。测曰，“一从一横”、经纬陈也。",
      "次四": "援我罘罟，絓罗于野至。测曰，“援我罘罟”、不能以仁也。",
      "次五": "龙翰于天，贞栗其鳞。测曰，“龙翰”之“栗”、极惧坠也。",
      "次六": "炽承于天，冰萌于地。测曰，“承天”“萌地”、阳始退也。",
      "次七": "日强其衰，应蕃贞。测曰，“日强其衰”、恶败类也。",
      "次八": "极阳征阴，不移日而应。测曰，“极阳征阴”、应其发也。",
      "上九": "元离之极，君子应以大稷。测曰，“元离之极”、不可遏止也。"
    }
  },
  "2223": {
    "name": "迎",
    "zan": "阴气成形乎下，物咸溯而迎之。",
    "yao": {
      "初一": "迎他匪，无贞有邪。测曰，“迎他匪应”、非所与并也。",
      "次二": "蛟潜于渊，陵卵化之；人或阴言，百姓和之。测曰，“蛟潜”之“化”、中精诚也。",
      "次三": "精微往来，妖先灵觉。测曰，“精微往来”、妖咎徵也。",
      "次四": "裳有衣襦，男子目珠，妇人啑钩，贞。测曰，“裳有衣襦”、阴感阳也。",
      "次五": "黄乘否贞。测曰，“黄乘否贞”、不可与朋也。",
      "次六": "玄黄相迎，其意感感。测曰，“玄黄相迎”、以类应也。",
      "次七": "远之𥅠，近之棓，迎父迦逅。测曰，“远𥅠”“近棓”、失父类也。",
      "次八": "见血入门，捬迎中廷。测曰，“见血入门”、以贤自卫也。",
      "上九": "湿迎床足，罦于墙屋。测曰，“湿迎床足”、愿在内也。"
    }
  },
  "2231": {
    "name": "遇",
    "zan": "阴气始来，阳气始往，往来相逢。",
    "yao": {
      "初一": "幽遇神及师，梦贞。测曰，“幽遇神”、思得理也。",
      "次二": "冲冲儿遇，不受定之谕。测曰，“冲冲儿遇”、不肖子也。",
      "次三": "不往来，不求得，士女之贞。测曰，“不往”“不求”、士女则也。",
      "次四": "㒁㒁兑人，遇雨厉。测曰，“兑人”“遇雨”、还自賊也。",
      "次五": "田遇禽，人莫之禁。测曰，“田遇禽”、诚可勉也。",
      "次六": "俾蛛罔罔，遇螽，利虽大不得从。测曰，“蛛”之“罔”、害不远也。",
      "次七": "振其角，君父遇辱，匪正命。测曰，“振其角”、直道行也。",
      "次八": "两兕斗，一角亡，不胜丧。测曰，“两兕斗”、亡角丧也。",
      "上九": "觝其角，遇下毁足。测曰，“觝其角”、何可当也。"
    }
  },
  "2232": {
    "name": "灶",
    "zan": "阴虽沃而洒之，阳犹执而龢之。",
    "yao": {
      "初一": "灶无实，乞于邻。测曰，“灶无”、有虚名也。",
      "次二": "黄鼎介，其中裔，不饮不食，孚无害。测曰，“黄鼎介”、中廉贞也。",
      "次三": "灶无薪，黄金濒。测曰，“灶无薪”、有不用也。",
      "次四": "鬲实之食，得其劳力。测曰，“鬲实之食”、时我奉也。",
      "次五": "鼎犬可觞，不齐不庄。测曰，“鼎大可觞”、飨无意也。",
      "次六": "五味龢，调如美如，大人之飨。测曰，“味龢”之“飨”、宰辅事也。",
      "次七": "脂牛正肪，不濯釜而烹，败欧歍之疾至。测曰，“脂牛”“欧歍”、不洁志也。",
      "次八": "食其委，虽噭不毁。测曰，“食其委”、蒙厥德也。",
      "上九": "灶灭其火，唯家之祸。测曰，“灶灭其火”、国之賊也。"
    }
  },
  "2233": {
    "name": "大",
    "zan": "阴虚其内，阳逢其外，物与盘盖。",
    "yao": {
      "初一": "渊潢洋，包无方，冥。测曰，“渊潢洋”、资裹无方也。",
      "次二": "大其虑，躬自鑢。测曰，“大其虑”、为思所伤也。",
      "次三": "大不大，利以成大。测曰，“大不大”、以小作基也。",
      "次四": "大其门郊，不得其刀，鸣虚。测曰，“大其门郊”、实去名来也。",
      "次五": "包荒以中，克。测曰，“包荒以中”、督九夷也。",
      "次六": "大失小，多失少。测曰，“大失小”、祸由微也。",
      "次七": "大奢迂，自削以觚，或益之餔。测曰，“奢迂”“自削”、能自非也。",
      "次八": "丰墙峭阯，三岁不筑，崩。测曰，“丰墙”之“峭”、崩不迟也。",
      "上九": "大终以蔑，否出天外。测曰，“大终以蔑”、小为大质也。"
    }
  },
  "2311": {
    "name": "廓",
    "zan": "阴气瘱而𢙅之，阳犹恢而廊之。",
    "yao": {
      "初一": "廓之恢之，不正其基。测曰，“廓之恢之”、始基倾也。",
      "次二": "金干玉桢，廓于城。测曰，“金干玉桢”、蕃辅正也。",
      "次三": "廓无子，室石妇。测曰，“廓无子”、焉得后生也。",
      "次四": "恢其门户，以御寇虏。测曰，“恢其门户”、大经营也。",
      "次五": "天门大开，恢堂之阶，或生之差。测曰，“天门大开”、德不能满堂也。",
      "次六": "维丰维崇，百辟冯冯，伊德攸兴。测曰，“维丰维崇”、兹太平也。",
      "次七": "外大扢，其中失，君子至野，小人入室。测曰，“外大扢”、中无人也。",
      "次八": "廓其外，虚其内，利鼓钲。测曰，“廓外”“虚内”、乃能有闻也。",
      "上九": "极廓于高庸，三岁无童。测曰，“极廓高庸”、终无所臣也。"
    }
  },
  "2312": {
    "name": "文",
    "zan": "阴敛其质，阳散其文，文质班班，万物粲然。",
    "yao": {
      "初一": "袷䙡何缦，玉贞。测曰，“袷䙡何缦”、文在内也。",
      "次二": "文蔚质否。测曰，“文蔚质否”、不能俱睟也。",
      "次三": "大文弥朴，孚似不足。测曰，“大文弥朴”、质有余也。",
      "次四": "裴如邠如，虎豹文如，匪天之享，否。测曰，“斐邠”之“否”、奚足誉也。",
      "次五": "炳如彪如，尚文昭如，车服庸如。测曰，“彪如”在上、天文炳也。",
      "次六": "鸿文无范，恣于川。测曰，“鸿文无范”、恣意往也。",
      "次七": "雉之不禄，而鸡荩谷。测曰，“雉之不禄”、难幽养也。",
      "次八": "雕韱，谷布亡于时，文则乱。测曰，“雕韱”之“文”、徒费日也。",
      "上九": "极文密密，易以黼黻。测曰，“极文”“易”、当以质也。"
    }
  },
  "2313": {
    "name": "礼",
    "zan": "阴在下而阳在上，上下正体，物与有礼。",
    "yao": {
      "初一": "履于跂，后其祖祢。测曰，“履于跂”、退其亲也。",
      "次二": "目穆穆，足肃肃，乃贯以棘。测曰，“穆穆”“肃肃”、敬出心也。",
      "次三": "画象成形，孚无成。测曰，“画象成形”、非其真也。",
      "次四": "孔雁之仪，利用登于阶。测曰，“孔雁之仪”、可法则也。",
      "次五": "怀其违，折其匕，过丧锡九矢。测曰，“怀违”“折匕”、贬天禄也。",
      "次六": "鱼鳞差之，乃矢施之，帝用登于天。测曰，“鱼鳞差之”、贵贱位也。",
      "次七": "出礼不畏，入畏。测曰，“出礼不畏”、人所弃也。",
      "次八": "冠戚䏔，履全履。测曰，“戚䏔”、明“”、不可上也。",
      "上九": "戴无首，焉用此九。测曰，“无首”之“戴”、焉所往也。"
    }
  },
  "2321": {
    "name": "逃",
    "zan": "阴气章强，阳气潜退，万物将亡。",
    "yao": {
      "初一": "逃水之夷，灭其创迹。测曰，“逃水之夷”、迹不创也。",
      "次二": "心惕惕，足金舄，不志沟壑。测曰，“心惕惕”、义不将也。",
      "次三": "兢其股，鞭其马，寇望其户，逃利。测曰，“兢股”“鞭马”、近有见也。",
      "次四": "乔木维摐，飞鸟过之，或降。测曰，“乔木”之“鸟”、欲止则降也。",
      "次五": "见鷕踤于林，獭入于渊，征。测曰，“见鷕”及“獭”、深居逃凶也。",
      "次六": "多田不娄，费我膎功。测曰，“多田不娄”、费力忘功也。",
      "次七": "见于累，后乃克飞。测曰，“见于累”、几不足高也。",
      "次八": "颈加于矰，维䋚其绳。测曰，“颈加”“维䋚”、无自劳也。",
      "上九": "利逃跰跰，盗德婴城。测曰，“盗德婴城”、何至逃也。"
    }
  },
  "2322": {
    "name": "唐",
    "zan": "阴气兹来，阳气兹往，物且荡荡。",
    "yao": {
      "初一": "唐于内，勿作，厉。测曰，“唐于内”、无执守也。",
      "次二": "唐处冥，利用东征。测曰，“唐冥”之“利”、利明道也。",
      "次三": "唐素不贞，亡彼珑玲。测曰，“亡彼珑玲”、非尔所也。",
      "次四": "唐无适，道义之辟。测曰，“唐无适”、惟义予也。",
      "次五": "奔鹿怀鼷，得不訾。测曰，“奔鹿怀鼷”、奚足功也。",
      "次六": "唐不独足，代天班禄。测曰，“唐不独足”、无私容也。",
      "次七": "弋彼三飞，明明于征，终日不归，亡。测曰，“弋彼三飞”、适无所从也。",
      "次八": "唐收禄，社鬼辍哭，或得其沐。测曰，“唐收禄”、复亡也。",
      "上九": "明珠弹于飞肉，其得不复。测曰，“明珠弹肉”、费不当也。"
    }
  },
  "2323": {
    "name": "常",
    "zan": "阴以知臣，阳以知辟，君臣之道，万世不易。",
    "yao": {
      "初一": "戴神墨，履灵式，以一耦万，终不稷。测曰，“戴神墨”、体一形也。",
      "次二": "内常微，女贞厉。测曰，“内常微”、女不正也。",
      "次三": "日常其德，三岁不食。测曰，“日常其德”、君道明也。",
      "次四": "月不常，或失之行。测曰，“月不常”、臣失行也。",
      "次五": "其从其横，天地之常。测曰，“其从其横”、君臣常也。",
      "次六": "得七而九，懦挠其刚，不克常。测曰，“得七而九”、弃盛乘衰也。",
      "次七": "淊淊往来，有常衰如，克承贞。测曰，“淊淊往来”、以正承非也。",
      "次八": "常疾不疾，咎成不诘。测曰，“常疾不疾”、不能自治也。",
      "上九": "疾其疾，巫医不失。测曰，“疾其疾”、能自医也。"
    }
  },
  "2331": {
    "name": "度",
    "zan": "阴气日躁，阳气日舍，躁躁舍舍，各得其度。",
    "yao": {
      "初一": "中度独失。测曰，“度独失”、不能有成也。",
      "次二": "泽不舍，冥中度。测曰，“泽不舍”、乃能有正也。",
      "次三": "小度差差，大櫴之阶。测曰，“小度”之“差”、大度倾也。",
      "次四": "干桢，利干城。测曰，“干桢”之“利”、利经营也。",
      "次五": "干不干，櫴于营。测曰，“干不干”、不能有宁也。",
      "次六": "大度检检，于天示象，垂其范。测曰，“大度检检”、垂象贞也。",
      "次七": "不度规之，鬼即訾之。测曰，“不度规之”、明察笑也。",
      "次八": "石赤不夺，节士之必。测曰，“石赤不夺”、可与有要也。",
      "上九": "积善之贷，十年不复。测曰，“积善之贷”、不得造也。"
    }
  },
  "2332": {
    "name": "永",
    "zan": "阴以武取，阳以文与，道可长久。",
    "yao": {
      "初一": "不替不爽，长子之常。测曰，“不替不爽”、永宗道也。",
      "次二": "内怀替爽，永失贞祥。测曰，“内怀替爽”、安可久也。",
      "次三": "永其道，未得无咎。测曰，“永其道”、诚可保也。",
      "次四": "子序不序，先宾永失主。测曰，“子序不序”、非永方也。",
      "次五": "三纲得于中极，天永厥福。测曰，“三纲”之“永”、其道长也。",
      "次六": "大永于福，反虚庭，入奠冥。测曰，“大永于福”、福反亡也。",
      "次七": "老木生莳，永以缠其所无。测曰，“老木生莳”、永厥体也。",
      "次八": "永不轨，凶亡流于后。测曰，“永不轨”、其命剂也。",
      "上九": "永终驯首。测曰，“永终驯首”、长恺悌也。"
    }
  },
  "2333": {
    "name": "昆",
    "zan": "阴将离之，阳尚昆之，昆道尚同。",
    "yao": {
      "初一": "昆于黑，不知白。测曰，“昆于黑”、不可谓人也。",
      "次二": "白黑菲菲，三禽一角同尾。测曰，“三禽一角”、无害心也。",
      "次三": "昆于白，失不黑，无除，一尾三角。测曰，“昆白”“不黑”、不相亲也。",
      "次四": "鸟托巢于丛，人寄命于公。测曰，“鸟托巢”、公无贫也。",
      "次五": "谷不谷，失疏数，众氂毁玉。测曰，“谷失疏数”、奚足旬也。",
      "次六": "昆干井市，文车同轨。测曰，“昆于井市”、同一伦也。",
      "次七": "盖徧不覆，晏雨不救。测曰，“盖徧不覆”、德不均也。",
      "次八": "昆于危难，乃覆之安。测日，“危难”之“安”、素施仁也。",
      "上九": "昆于死，弃寇遗。测曰，“昆于死”、弃厥身也。"
    }
  },
  "3111": {
    "name": "减",
    "zan": "阴气息阳气消，阴盛阳衰，万物以微。",
    "yao": {
      "初一": "善减不减，冥。测曰，“善减不减”、常自冲也。",
      "次二": "心减自中，以形于身。测曰，“心减”“形身”、困诸中也。",
      "次三": "减其仪，利用光于阶。测曰，“减其仪”、欲自禁也。",
      "次四": "减于乂，贬其位。测曰，“减于乂”、无以莅众也。",
      "次五": "减其黄贞，不承于上，宁。测曰，“减黄贞”、臣道丁也。",
      "次六": "幽阐积，不减不施，石。测曰，“幽阐”“不施”、泽不平也。",
      "次七": "减其疾，损其恤，厉不至。测曰，“减其疾”、不至危也。",
      "次八": "浏涟涟，减于生根。测曰，“浏涟”之“减”、生根毁也。",
      "上九": "减终，利用登于西山，临于大川。测曰，“减终”之“登”、诚可为也。"
    }
  },
  "3112": {
    "name": "唫",
    "zan": "阴不之化，阳不之施，万物各唫。",
    "yao": {
      "初一": "唫不予，丈夫妇处。测曰，“唫不予”、人所违也。",
      "次二": "唫于血，资乾骨。测曰，“唫于血”、䂄自肥也。",
      "次三": "貌不交，唭㘈，唫无辞。测曰，“貌不交”、人道微也。",
      "次四": "唫其谷，不振不俗，累老及族。测曰，“唫其谷”、不得相希也。",
      "次五": "不中不督，腐蠹之啬。测曰，“不中不督”、其唫非也。",
      "次六": "泉源洋洋，唫于丘园。测曰，“泉源”之“唫”、不可讥也。",
      "次七": "唫于体，黄肉毁。测曰，“唫于体”、骨肉伤也。",
      "次八": "唫遇祸，祷以牛，解。测曰，“唫遇祸”、大费当也。",
      "上九": "唫不雨，孚乾脯。测曰，“唫不雨”、何可望也。"
    }
  },
  "3113": {
    "name": "守",
    "zan": "阴守户，阳守门，物莫相干。",
    "yao": {
      "初一": "闭朋牖，守元有。测曰，“闭朋牖”、善持有也。",
      "次二": "迷自守，不如一之有。测曰，“迷自守”、中无所以也。",
      "次三": "无丧无得，往来默默。测曰，“无丧无得”、守厥故也。",
      "次四": "象艮有守。测曰，“象艮”之“守”、廉无怙也。",
      "次五": "守中以和，要侯贞。测曰，“守中以和”、侯之素也。",
      "次六": "车案軔，圭璧尘。测曰，“车案軔”、不接邻也。",
      "次七": "群阳不守，男子之贞。测曰，“群阳”之“守”、守贞信也。",
      "次八": "臼无杵，其碓举，天阴不雨，白日毁暑。测曰，“臼无杵”、其守贫也。",
      "上九": "与荼有守，辞于卢首，不殆。测曰，“与荼有守”、故愈新也。"
    }
  },
  "3121": {
    "name": "翕",
    "zan": "阴来逆变，阳往顺化，物退降集。",
    "yao": {
      "初一": "狂冲于冥，翕其志。虽欲逍遥，天不之兹。测曰，“狂冲于冥”、天未与也。",
      "次二": "翕冥中，射贞。测曰，“翕冥中”、正予也。",
      "次三": "翕食嘬嘬。测曰，“翕食嘬嘬”、利如舞也。",
      "次四": "翕其羽，利用举。测曰，“翕其羽”、朋友助也。",
      "次五": "翕其腹，辟金谷。测曰，“翕其腹”、非所以举也。",
      "次六": "黄心鸿翼，翕于天。测曰，“黄心鸿翼”、利得辅也。",
      "次七": "翕缴恻恻。测曰，“翕缴恻恻”、被离害也。",
      "次八": "挥其罦，绝其羂，殆。测曰，“挥罦”“绝羂”、危得遂也。",
      "上九": "㩣其角，维用抵族。测曰，“㩣其角”、殄厥类也。"
    }
  },
  "3122": {
    "name": "聚",
    "zan": "阴气收聚，阳不禁御，物相崇聚。",
    "yao": {
      "初一": "鬼神以无灵。测曰，“鬼神无灵”、形不见也。",
      "次二": "燕聚嘻嘻。测曰，“燕聚嘻嘻”、乐淫衍也。",
      "次三": "宗其高年，群鬼之门。测曰，“宗其高年”、鬼待敬也。",
      "次四": "牵羊示于丛社，执圭信辟其左股，野。测曰，“牵羊于丛”、不足劳也。",
      "次五": "鼎血之蕕，九宗之好，乃后有孚。测曰，“鼎血之蕕”、信王命也。",
      "次六": "畏其鬼，尊其礼，狂作昧，淫亡。测曰，“畏鬼”之“狂”、过其正也。",
      "次七": "竦萃于丘冢。测曰，“竦萃丘冢”、礼不废也。",
      "次八": "鸱鸠在林，㕹彼众禽。测曰，“鸱鸠在林”、众所㕹也。",
      "上九": "垂涕累鼻，聚家之汇。测曰，“垂涕累鼻”、时命绝也。"
    }
  },
  "3123": {
    "name": "积",
    "zan": "阴将大闭，阳尚小开，山川薮泽，万物攸归。",
    "yao": {
      "初一": "冥积否，作明基。测曰，“冥积否”、在恶也。",
      "次二": "积不用而至于大用，君子介心。测曰，“积不用”、不可规度也。",
      "次三": "积石不食，费其劳力。测曰，“积石不食”、无可获也。",
      "次四": "君子积善，至于车耳。测曰，“君子积善”、至于蕃也。",
      "次五": "藏不满，盗不嬴。测曰，“藏满”“盗嬴”、还自损也。",
      "次六": "大满硕施，得人无亢。测曰，“大满硕施”、人所来也。",
      "次七": "魁而颜而，玉帛班而，决欲收寇。测曰，“魁而颜而”、盗之招也。",
      "次八": "积善辰祸，维先之罪。测曰，“积善辰祸”、非己辜也。",
      "上九": "小人积非，至于苗裔。测曰，“小人积非”、祸所骫也。"
    }
  },
  "3131": {
    "name": "饰",
    "zan": "阴白阳黑，分行其职，出入有餙。",
    "yao": {
      "初一": "言不言，不以言。测曰，“言不言”、默而信也。",
      "次二": "无质餙，先文后失服。测曰，“无质”“先文”、失贞也。",
      "次三": "吐黄酋舌，拑黄聿，利见哲人。测曰，“舌”“聿”之“利”、利见知人也。",
      "次四": "利口哇哇，商人之贞。测曰，“哇哇”之“贞”、利于商也。",
      "次五": "下言如水，实以天牝。测曰，“下言”之“水”、能自冲也。",
      "次六": "言无追如，抑亦飞如，大人震风。测曰，“言无追如”、抑亦扬也。",
      "次七": "不丁言时，微于辞，见上疑。测曰，“不丁言时”、何可章也。",
      "次八": "蛁鸣喁喁，血出其口。测曰，“蛁鸣喁喁”、口自伤也。",
      "上九": "白舌于于，屈于根，君子否信。测曰，“白舌于于”、诚可长也。"
    }
  },
  "3132": {
    "name": "疑",
    "zan": "阴阳相磑，物咸雕离，若是若非。",
    "yao": {
      "初一": "疑恛恛，失贞矢。测曰，“疑恛”“失贞”、何可定也。",
      "次二": "疑自反，孚不远。测曰，“疑自反”、反清静也。",
      "次三": "疑强昭，受兹闵闵，于其心祖。测曰，“疑强昭”、中心冥也。",
      "次四": "疑考旧，遇贞孚。测曰，“疑考旧”、先问也。",
      "次五": "𧋒黄，疑金中。测曰，“𧋒黄疑中”、邪夺正也。",
      "次六": "誓贞可听，疑则有诚。测曰，“誓貞可听”、明王命也。",
      "次七": "鬼魂疑貞厉，嚘呜，戈木之乌，射穴之狐，反自耳，厉。测曰，“鬼魂”之“疑”、诚不可信也。",
      "次八": "颠疑遇干客，三岁不射。测曰，“颠疑遇客”、甚足敬也。",
      "上九": "九疑无信，控弧拟麋，无。测曰，“九疑无信”、终无所名也。"
    }
  },
  "3133": {
    "name": "视",
    "zan": "阴成魄，阳成妣，物之形貌咸可视。",
    "yao": {
      "初一": "内其明，不用其光。测曰，“内其明”、自窺深也。",
      "次二": "君子视内，小人视外。测曰，“小人视外”、不能见心也。",
      "次三": "视其德，可以干王之国。测曰，“视德”之“干”、乃能有全也。",
      "次四": "粉其题䪻，雨其渥须，视无姝。测曰，“粉题”“雨须”、不可忍瞻也。",
      "次五": "鸾凤纷如，厥德晖如。测曰，“鸾凤纷如”、德光皓也。",
      "次六": "素车翠盖，维视之害贞。测曰，“素车翠盖”、徒好外也。",
      "次七": "视其瑕，无秽。测曰，“视其瑕”、能自矫也。",
      "次八": "翡翠于飞，离其翼；狐鼦之毛，躬之贼。测曰，“翡翠”“狐鼦”、好作咎也。",
      "上九": "日没其光，贲于东方，用视厥始。测曰，“日没”“贲东”、终顾始也。"
    }
  },
  "3211": {
    "name": "沈",
    "zan": "阴怀于阳，阳怀于阴，志在玄宫。",
    "yao": {
      "初一": "沈耳于闺，不闻贞。测曰，“沈耳于闺”、失德体也。",
      "次二": "沈视自见，贤于眇之眄。测曰，“沈视”之“见”、得正美也。",
      "次三": "沈于美，失贞矢。测曰，“沈于矢”、作聋盲也。",
      "次四": "宛雏沈视，食苦贞。测曰，“宛雏沈视”、择食方也。",
      "次五": "雕鹰高翔，沈其腹，好𡢘恶粥。测曰，“雕鹰高翔”、在腐粮也。",
      "次六": "见票如累，明，利以正于王。测曰，“见票如累”、其道明也。",
      "次七": "离如娄如，赤肉鸱枭，厉。测曰，“离娄”“赤肉”、食不臧也。",
      "次八": "盼得药，利征。测曰，“盼得其药”、利征迈也。",
      "上九": "血如刚，沈于顙，前尸后丧。测曰，“血刚”“沈顙”、终以贪败也。"
    }
  },
  "3212": {
    "name": "内",
    "zan": "阴去其内而在于外，阳去其外而在乎内，万物之既。",
    "yao": {
      "初一": "谨于媐㐜，初贞后宁。测曰，“谨于媐㐜”、始女贞也。",
      "次二": "邪其内主，迂彼黄床。测曰，“邪其内主”、远乃宁也。",
      "次三": "尔仪而悲，坎我西阶。测曰，“尔仪而悲”、代母情也。",
      "次四": "好小好危，丧其蕴袍，厉。测曰，“好小好危”、不足荣也。",
      "次五": "龙下于泥，君子利用取媐，遇庸夷。测曰，“龙下于泥”、阳下阴也。",
      "次六": "黄昏于飞，内其羽，虽欲满宫，不见其女。测曰，“黄昏”“内羽”、不能自禁也。",
      "次七": "枯垣生莠，皬头内其雉妇，有。测曰，“枯垣生莠”、勿庆类也。",
      "次八": "内不克妇，荒家及国，涉深不可测。测曰，“内不克妇”、国之孽也。",
      "上九": "雨降于地，不得止，不得过。测曰，“雨降于地”、泽节也。"
    }
  },
  "3213": {
    "name": "去",
    "zan": "阳去其阴，阴去其阳，物咸倜倡。",
    "yao": {
      "初一": "去此灵渊，舍彼枯园。测曰，“去此灵渊”、不以谦将也。",
      "次二": "去彼枯园，舍下灵渊。测曰，“舍下灵渊”、谦道光也。",
      "次三": "高其步，之堂有露。测曰，“高步”“有露”、妄升也。",
      "次四": "去于父子，去于臣主。测曰，“去于父子”、非所望也。",
      "次五": "攓其衣，之庭有麋。测曰，“攓衣”“有麋”、亦可惧也。",
      "次六": "躬去于成，天遗厥名。测曰，“躬去于成”、让不居也。",
      "次七": "去其德贞，三死不令。测曰，“去其德贞”、终死丑也。",
      "次八": "月高弦，火几县，不可以动，动有愆。测曰，“月弦火县”、恐见咎也。",
      "上九": "求我不得，自我西北。测曰，“求我不得”、安可久也。"
    }
  },
  "3221": {
    "name": "晦",
    "zan": "阴登于阳，阳降于阴，物咸丧明。",
    "yao": {
      "初一": "同冥独见，幽贞。测曰，“同冥独见”、中独昭也。",
      "次二": "盲征否。测曰，“盲征否”、明不见道也。",
      "次三": "阴行阳从，利作不凶。测曰，“阴行阳从”、事必外也。",
      "次四": "晦其类，失金匮。测曰，“晦其类”、法度废也。",
      "次五": "日正中，月正隆，君子自晦不入穷。测曰，“日中”“月隆”、明恐挫也。",
      "次六": "玄鸟维愁，明降于幽。测曰，“玄鸟维愁”、将下昧也。",
      "次七": "䏴提明德，或遵之行。测曰，“䏴提明”、德将遵行也。",
      "次八": "视非其直，夷其右目，灭国丧家。测曰，“视非”“夷目”、国以丧也。",
      "上九": "晦冥冥，利于不明之贞。测曰，“晦冥”之“利”、不得独明也。"
    }
  },
  "3222": {
    "name": "瞢",
    "zan": "阴征南，阳征北，物失明贞，莫不瞢瞢。",
    "yao": {
      "初一": "瞢复睒天，不睹其轸。测曰，“瞢复睒天”、无能见也。",
      "次二": "明复睒天，睹其根。测曰，“明复睒天”、中独烂也。",
      "次三": "师或导射，豚其埻。测曰，“师或导射”、无以辨也。",
      "次四": "鉴贞不迷，于人攸资。测曰，“鉴贞不迷”、诚可信也。",
      "次五": "倍明仮光，触蒙昏。测曰，“倍明仮光”、人可频也。",
      "次六": "瞢瞢之离，不宜荧且𡛖。测曰，“瞢瞢之离”、中薆薆也。",
      "次七": "瞢好，明其所恶。测曰，“瞢好”之“恶”、著不可昧也。",
      "次八": "昏辰利于月，小贞未及星。测曰，“昏辰利月”、尚可愿也。",
      "上九": "时𨲠𨲠，不获其嘉，男子折笄，妇人易哿。测曰，“不获其嘉”、男死妇叹也。"
    }
  },
  "3223": {
    "name": "穷",
    "zan": "阴气塞宇，阳亡其所，万物穷遽。",
    "yao": {
      "初一": "穷其穷，而民好中。测曰，“穷其穷”、情在中也。",
      "次二": "穷不穷，而民不中。测曰，“穷不穷”、诈可隆也。",
      "次三": "穷思达。测曰，“穷思达”、师在心也。",
      "次四": "土不和，木科椭。测曰，“土不和”、病乎民也。",
      "次五": "羹无糁，其腹坎坎，不失其范。测曰，“羹无糁”、犹不失其正也。",
      "次六": "山无角，水无鳞，困犯身。测曰，“山无角”、困百姓也。",
      "次七": "正其足，蹛于狴狱，三岁见录。测曰，“正其足”、险得平也。",
      "次八": "涉于霜雪，累项于䣛。测曰，“累项于䣛”、亦不足生也。",
      "上九": "破璧毁圭，曰灶生鼃，天祸以他。测曰，“破璧毁圭”、逢不幸也。"
    }
  },
  "3231": {
    "name": "割",
    "zan": "阴气割物，阳形县杀，七日几绝。",
    "yao": {
      "初一": "割其耳目，及其心腹，厉。测曰，“割其耳目”、中无外也。",
      "次二": "割其肬赘，利以无秽。测曰，“割其肬赘”、恶不得大也。",
      "次三": "割鼻食口，丧其息主。测曰，“割鼻”“丧主”、损无荣也。",
      "次四": "宰割平平。测曰，“宰割平平”、能有成也。",
      "次五": "割其股肱，丧其服马。测曰，“割其股肱”、亡大臣也。",
      "次六": "割之无创，饱于四方。测曰，“割之无创”、道可分也。",
      "次七": "紫蜺矞云，朋围日，其疾不割。测曰，“紫蜺矞云”、不知刊也。",
      "次八": "割其蠹，得必疾。测曰，“割其蠹”、国所便也。",
      "上九": "割肉取骨，灭顶于血。测曰，“割肉”“灭血”、不能自全也。"
    }
  },
  "3232": {
    "name": "止",
    "zan": "阴大止物于上，阳亦止物于下，下上俱止。",
    "yao": {
      "初一": "止于止，内明无咎。测曰，“止于止”、智足明也。",
      "次二": "车軔俟，马酋止。测曰，“车軔”“马止”、不可以行也。",
      "次三": "关其门户，用止狂蛊。测曰，“关其门户”、御不当也。",
      "次四": "止于童木，求其疏谷。测曰，“止于童木”、求其穷也。",
      "次五": "柱奠庐，盖盖车，谷均疏。测曰，“柱”及“盖”“谷”、贵中也。",
      "次六": "方轮广轴，坎轲其舆。测曰，“方轮”“坎轲”、还自震也。",
      "次七": "车累其俿，马猎其蹄，止贞。测曰，“车累”“马猎”、行可邻也。",
      "次八": "弓善反，弓恶反，善马恨，恶马恨，绝弸破车，终不偃。测曰，“弓反”“马恨”、终不可以也。",
      "上九": "折于株木，輆于砭石，止。测曰，“折木”“輆石”、君子所止也。"
    }
  },
  "3233": {
    "name": "坚",
    "zan": "阴形胼冒，阳丧其绪，物竞坚强。",
    "yao": {
      "初一": "磐石固内，不化贞。测曰，“磐石固内”、不可化也。",
      "次二": "坚白玉形，内化贞。测曰，“坚白玉形”、变可为也。",
      "次三": "坚不凌，或泄其中。测曰，“坚不凌”、不能持齐也。",
      "次四": "小螽营营，螮其蛡蛡，不介在坚螮。测曰，“小螽营营”、固其氐也。",
      "次五": "蛡大螮小，虚。测曰，“蛡大螮小”、国虚空也。",
      "次六": "韱螮纱纱，县于九州。测曰，“韱螮”之“县”、民以康也。",
      "次七": "坚颠触冢。测曰，“坚颠触冢”、不知所行也。",
      "次八": "怙坚祸，惟用解𧋈之贞。测曰，“怙坚祸”、用直方也。",
      "上九": "螽焚其翊，丧于尸。测曰，“螽焚其翊”、所凭丧也。"
    }
  },
  "3311": {
    "name": "成",
    "zan": "阴气方消，阳藏于灵，物济成形。",
    "yao": {
      "初一": "成若否，其用不已，冥。测曰，“成若否”、所以不败也。",
      "次二": "成微改改，未成而殆。测曰，“成微改改”、不能自遂也。",
      "次三": "成跃以缩，成飞不逐。测曰，“或跃以缩”、成德壮也。",
      "次四": "将成矜败。测曰，“将成”之“矜”、成道病也。",
      "次五": "中成独督，大。测曰，“中成独督”、能处中也。",
      "次六": "成魁琐，以成获祸。测曰，“成”之“魁琐”、不以让也。",
      "次七": "成阙，补。测曰，“成阙”之“补”、固难承也。",
      "次八": "时成不成，天降亡贞。测曰，“时成不成”、独失中也。",
      "上九": "成穷入于败，毁成，君子不成。测曰，“成穷”以“毁”、君子以终也。"
    }
  },
  "3312": {
    "name": "䦯",
    "zan": "阴阳交跌，相阖成一，其祸泣万物。",
    "yao": {
      "初一": "圜方杌棿，其内窾换。测曰，“圜方杌棿”、内相失也。",
      "次二": "䦯无间。测曰，“无间”之“䦯”、一其二也。",
      "次三": "龙袭非其穴，光亡于室。测曰，“龙袭非穴”、失其常也。",
      "次四": "臭肥灭鼻，利美贞。测曰，“灭鼻”之“贞”、没所劳也。",
      "次五": "齧骨折齿，满缶。测曰，“齧骨折齿”、大贪利也。",
      "次六": "饮汗吭吭，得其膏滑。测曰，“饮汗吭吭”、道足嗜也。",
      "次七": "䦯其差，前合后离。测曰，“䦯其差”、其合离也。",
      "次八": "辅其折，廅其缺，其人晖且偈。测曰，“辅折”“廅缺”、犹可善也。",
      "上九": "阴阳启𠯒，其变赤白。测曰，“阴阳启𠯒”、极则反也。"
    }
  },
  "3313": {
    "name": "失",
    "zan": "阴大作贼，阳不能得，物陷不测。",
    "yao": {
      "初一": "刺虚灭刃。测曰，“刺虚灭刃”、深自几也。",
      "次二": "藐德灵徵，失。测曰，“藐德”之“失”、不知畏徵也。",
      "次三": "卒而从而，恤而竦而，于其心祖。测曰，“卒而从而”、能自改也。",
      "次四": "信过不食，至于侧匿。测曰，“信过不食”、失正禄也。",
      "次五": "黄儿以中，蕃；君子以之，洗于愆。测曰，“黄儿以中”、过以洗也。",
      "次六": "满其仓，芜其田，食其实，不养其根。测曰，“满仓”“芜田”、不能修本也。",
      "次七": "疾则药，巫则酌。测曰，“疾药”“巫酌”、祸可转也。",
      "次八": "雌鸣干辰，牝角鱼木。测曰，“雌鸣于辰”、厥正反也。",
      "上九": "日月之逝，改于尸。测曰，“改于尸”、尚不远也。"
    }
  },
  "3321": {
    "name": "剧",
    "zan": "阴穷大泣，阳无介俦，离之剧。",
    "yao": {
      "初一": "骨累其肉，内幽。测曰，“骨累其肉”、贼内行也。",
      "次二": "血出之蚀，凶贞。测曰，“血出之蚀”、君子伤之也。",
      "次三": "酒作失德，鬼睒其室。测曰，“酒作失德”、不能持也。",
      "次四": "食于剧，父母采餕，若。测曰，“食剧”以“若”、为顺禄也。",
      "次五": "出野见虚，有虎牧猪，搴绔与襦。测曰，“出野见虚”、无所措足也。",
      "次六": "四国满斯，宅。测曰，“四国满斯”、求安宅也。",
      "次七": "麃而半而，戴祸颜而。测曰，“麃而半而”、戴祸较也。",
      "次八": "缾累于繘，贞顇。测曰，“缾累于繘”、厥职迫也。",
      "上九": "海水群飞，蔽于天杭。测曰，“海水群飞”、终不可语也。"
    }
  },
  "3322": {
    "name": "驯",
    "zan": "阴气大顺，浑沌无端，莫见其根。",
    "yao": {
      "初一": "黄灵幽贞，驯。测曰，“黄灵幽貞”、顺以正也。",
      "次二": "𡢘其膏，女子之劳，不静亡命。测曰，“𡢘膏”之“亡”、不能清净也。",
      "次三": "牝贞常慈，卫其根。测曰，“牝贞常慈”、不忘本也。",
      "次四": "徇其劳，不如五之豪。测曰，“徇其劳”、伐善也。",
      "次五": "灵囊大包，其德珍黄。测曰，“灵囊大包”、不敢自盛也。",
      "次六": "囊失括，泄珍器。测曰，“囊失括”、臣口溢也。",
      "次七": "方坚犯顺，利臣貞。测曰，“方坚犯顺”、守正节也。",
      "次八": "驯非其正，不保厥命。测曰，“驯非其正”、无所统一也。",
      "上九": "驯义忘生，赖于天貞。测曰，“驯义忘生”、受命必也。"
    }
  },
  "3323": {
    "name": "将",
    "zan": "阴气济物乎上，阳信将复始之乎下。",
    "yao": {
      "初一": "将造邪，元厉。测曰，“将造邪”、危作主也。",
      "次二": "将无疵，元睟。测曰，“将无疵”、易为后也。",
      "次三": "鑪钧否，利用止。测曰，“鑪钧否”、化内伤也。",
      "次四": "将飞得羽，利以登于天。测曰，“将飞得羽”、其辅强也。",
      "次五": "大爵将飞，拔其翮，毛羽虽众，不得适。测曰，“大雀”“拔翮”、不足赖也。",
      "次六": "日失烈烈，君子将衰降。测曰，“日失烈烈”、自光大也。",
      "次七": "趹船跋车，其害不遐。测曰，“趹船跋车”、不远害也。",
      "次八": "小子在渊，丈人播船。测曰，“丈人播船”、济溺世也。",
      "上九": "红蚕缘于枯桑，其茧不黄。测曰，“缘于枯桑”、蚕功败也。"
    }
  },
  "3331": {
    "name": "难",
    "zan": "阴气方难，水凝地拆，阳弱于渊。",
    "yao": {
      "初一": "难我冥冥。测曰，“难我冥冥”、未见形也。",
      "次二": "冻冰渎，狂马椯木。测曰，“狂马椯木”、妄生也。",
      "次三": "中坚刚，难于非常。测曰，“中坚刚”、终莫倾也。",
      "次四": "卵破石，毈。测曰，“卵破”之“毈”、小人难也。",
      "次五": "难无间，虽大不勤。测曰，“难无间”、中密塞也。",
      "次六": "大车川川，上輆于山，下触于川。测曰，“大车川川”、上下輆也。",
      "次七": "拔石䂦䂦，力没以尽。测曰，“拔石䂦䂦”、乘时也。",
      "次八": "触石决木，维折角。测曰，“触石决木”、非所治也。",
      "上九": "角解豸，终以直，其有施。测曰，“角解豸”、终以直之也。"
    }
  },
  "3332": {
    "name": "勤",
    "zan": "阴冻沍，戁创于外，微阳邸冥，膂力于内。",
    "yao": {
      "初一": "勤于心，否贞。测曰，“勤”“否贞”、中不正也。",
      "次二": "劳有恩，勤悾悾，君子有中。测曰，“劳有恩”，“勤”有诸情也。",
      "次三": "羁角之吾，其泣呱呱，未得襁杖。测曰，“羁角之吾”、不得命也。",
      "次四": "勤于力，放倍忘食，大人有克。测曰，“勤力”“忘食”、大人德也。",
      "次五": "往蹇蹇，祸迩福远。测曰，“往”之“蹇蹇”、远乎福也。",
      "次六": "勤有成功，几于天。测曰，“勤有成功”、天所来辅也。",
      "次七": "劳牵不其鼻，于尾，弊。测曰，“劳牵”之“弊”、其道逆也。",
      "次八": "劳踖踖，心爽，蒙柴不却。测曰，“劳踖踖”、躬殉国也。",
      "上九": "其勤其勤，抱车入渊，负舟上山。测曰，“其勤其勤”、劳不得也。"
    }
  },
  "3333": {
    "name": "养",
    "zan": "阴弸于野，阳蓲万物，赤之于下。",
    "yao": {
      "初一": "藏心于渊，美厥灵根。测曰，“藏心于渊”、神不外也。",
      "次二": "墨养邪，元函否贞。测曰，“墨养邪”、中心败也。",
      "次三": "粪以肥丘，育厥根荄。测曰，“粪以肥丘”、中光大也。",
      "次四": "燕食扁扁，其志𠑩𠑩，利用征贾。测曰，“燕食扁扁”、志在赖也。",
      "次五": "黄心在腹，白骨生肉，孚德不复。测曰，“黄心在腹”、上得天也。",
      "次六": "次次，一日三饩，祇牛之兆，肥不利。测曰，“次次”之“饩”、肥无身也。",
      "次七": "小子牵象，妇人徽猛，君子养病。测曰，“牵象”“养病”、不相因也。",
      "次八": "鲠不脱，毒疾发，鬼上垄。测曰，“鲠”“疾”之“发”、归于坟也。",
      "上九": "星如岁如，复继之初。测曰，“星如岁如”、终始养也。"
    }
  }
}